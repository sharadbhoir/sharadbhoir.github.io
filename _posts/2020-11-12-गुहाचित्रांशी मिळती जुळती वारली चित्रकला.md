---
published: true
---

![Cave of Altamira and Paleolithic Cave Art of Northern Spain](https://github.com/sharadbhoir/sharadbhoir.github.io/blob/master/images/Cave%20of%20Altamira%20and%20Paleolithic%20Cave%20Art%20of%20Northern%20Spain.jpg?raw=true)

स्पेन-फ्रान्स येथील लास्को (Lascaux) व अल्तामिरा (Altamira) या वीस हजार वर्षा पूर्वीच्या अती प्राचीन गुहांमध्ये आदि मानवाचे चित्रकला साकारलेली आहे. गुहांच्या भिंतीवरच नव्हे तर, छतावरही चित्रात जंगली प्राण्यांची चित्र रेखाटली आहेत. विशेष म्हणजे खडबडीत भागावरील रेखाटन पाहतां रानगवे,हरणं,मेमय आणि मानवाची चित्र पाहावयास मिळतात. 

![Lascaux_painting](https://github.com/sharadbhoir/sharadbhoir.github.io/blob/master/images/Lascaux_painting.jpg?raw=true)

आदिमानवाने त्यांच्या रोजच्या भ्रमतीतील शिकार हाच विषय प्रामुख्याने चित्रण केलेला आहे. काही चित्रात शिकार मिळावी म्हणून जादुटोणादि प्रकारही दिसून येतो. वेगवान हालचालींची हि चित्र जिवंत जीवनच वाटावे असेच आहे. काही चित्रात मातीचे रंग, कोळसा व नैसर्गिक फुलांचे रंग वापरल्याचे दिसून येतात. खडतरीत जीवनातही उसंत मिळताच, चरबीच्या दिवांच्या प्रकाशात हि चित्र काढली आहेत. या चित्रात प्राण्यांचा पाठलाग करणारे हत्यारबंद मानवाकृती दिसून येतात. 

![Rock_Shelter_8,_Bhimbetka, MP](https://github.com/sharadbhoir/sharadbhoir.github.io/blob/master/images/Rock_Shelter_8,_Bhimbetka,%20MP.jpg?raw=true)

भारतातील भीमबेटकाच्या गुहा चित्रातही प्राचीन मानवाने चित्र काढलेली आहेत. येथील चित्र प्रवाह हा स्पेन-फ्रान्सच्या गुहाचित्रांच्या तुलनेत थोडा प्रगत वाटावा असा आहे. नित्य जीवनातील शिकार चित्रच   अधिक प्रमाणात दिसून येतात. हि सर्व गुहा चित्र आदिम कलेत मोडतात. हि यातु विद्येमधील एक विधी होय, प्रतिकूलतेतही बेहोशीने जीवन कलेस तोंड देण्याची आध्यात्म्य विद्याच असेच म्हणावे लागेल. बुद्धी शक्तीच्या जोरावर मानवाने असामान्य कृतिकारक चित्र साकारली. 

![Warli Painting](https://github.com/sharadbhoir/sharadbhoir.github.io/blob/master/images/Jiva%20mashe%20painting.jpg?raw=true)

_वरील गुहाचित्रांशी मिळती-जुळती पण प्रगत चित्रकला ठाणे-पालघर जिल्ह्यातील वारलाट प्रदेशात आजही पहावयास मिळते. हजारो वर्षे वारली कलेतही तसा बदल झालेला नाही दैनंदिन नित्यजीवनाचे दर्शन वारली चित्रकलेत पहावयास मिळते. शहरापासून दूर राहिल्यानेच एकजिनसीपणा, धर्म-रूढी-परंपरा, कर्मकांडाचा थोडा अंधश्रद्धेमुळे प्रभाव दिसून येतो. बाह्य आक्रमणे व इंग्रजी जुलमी राजवट यातूनही चित्रकला आपले अस्तित्व टिकवून आहे. बोलीभाषेत लिपी नाही म्हणून काव्य, गायन, कथानक आदी पिढी दर पिढी देत राहिली._ 

आज अति प्राचीन आदिम कलेप्रमाणेच पण जीवन घडवणारी वारली चित्रकला भारतीय कलेला जागतिक क्रमवारीत अव्वल स्थानावर नेत आहे. 

**"वारली जीवन म्हणजे कला 
वारली कला म्हणजे जीवन"**
